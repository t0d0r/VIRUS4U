Bugs free   Virus free   Uselessness   Classified            цена (не се чете)
ДДДДДДДДДДДДДДДДДДДДДДДДДДДДДДДДДДДДДДДДДДДДДДДДДДДДДДДДДДДДДДДДДДДДДДДДДДДДДД
 В И Р У С   З А   В А С   независимо файлово издание   брой 3    10.6.1992
ННННННННННННННННННННННННННННННННННННННННННННННННННННННННННННННННННННННННННННН
                                 Програмисти от всички страни - Еди ви разби

-----------------------------------------------------------------------
ВНИМАНИЕ: В този брой на "Вирус за Вас" DARK AVENGER СВАЛЯ МАСКАТА !!!
-----------------------------------------------------------------------

Вирус за вас надебелява
------------------------

  Скъпи читатели, Списание Вирус за Вас навлезе във третия си брой.
Време е да си кажем честито - днес нашата дължина надскочи 10 000 Байта!
Както е известно, първия ни брой имаше дължина 5168 байта, вторият 9722
и ето, сега имаме вече 10791 байта! Дръж се Computer World!
  Скъпи читатели, вие можете да сметнете самостоятелно дължината и на
бъдещите ни броеве, като използвате следната формула


                     :   Num*(Mon * ln(Date) mod Week)   : 2
       BN :=  Trunc  : ДДДДДДДДДДДДДДДДДДДДДДДДДДДДДДДД  :
                     :         VN * Sin (БББ)            :


 BN (Byte Number) = Брой на байтовете в съответния брой на Вирус за вас.

     Num (Number) = Номера на броя.
      Mon (Month) = Месеца, във който е излязъл броя. (1..12)
      Date (Date) = Деня на месеца, във който е излязъл броя. (1..31)
      Week (Week) = Деня от седмицата, във който е излязъл броя (1..7)

VN (Virus Number) = Броя на вирусите, активни във паметта, по време
                    на подготвянето на броя. ( VN различно от 0 )

              БББ = Броя на Бутилките Бира, изпити от редакционния екип.
                    по време на подготвянето на броя.



Разговори с читателите
----------------------

Б.Р. Нецензурните думи са цензурирани.

K.T. 17 год, София

K.T.   Здравей, редакция. Искам да напиша универсална анти-вирусна програма.
       Към кого да се обърна за съвет?
V.F.U. Най-добре си намери някой добър психиатър. Можеш да се свържеш
       и с телефона на доверието, но не забравяй, че оттатък нямат модем.

S.D. 16 год, София

S.D.   Извинявам се, а може ли да се напише вирус, който ......
V.F.U. Да, може. Но ти не можеш.



На вниманието на всички системни оператори
------------------------------------------

  Списание "Вирус за вас" обявява конкурс на тема "Bad User на годината".
Както е известно, Bad User-ите са много интересни същества. Един
BAD-User може да свали десетки мегабайти от даден BBS, като се регистрира
последователно под 20 имена-фантоми, защото го мързи да UpLoad-не няколко
програми и да получи по-високо ниво на достъп. А ако случайно го направи,
моментално ще си забрави паролата, ще вбеси SysOp-a и отново ще стане
Bad-user, както и трябва да бъде. Един Bad-User може да
напише последователно 20-съобщения с ругатни по адрес на съратниците
си, като по невнимание или нарочно ги прати вместо в Privere Area-та,
в областта за Християнски Дискусии на Fido-net. След което, ако
бедния SysOp не внимава в картинката, те могат да заминат по света
да просвещават международната християнска общественост на
английско-български нецензурни думи. Един BAD-user е способен
да направи много, много други хубави неща, а редакцията на
"Вирус за Вас" очаква да споделите Вашия изстрадал SysOp-ски опит.


В зоната на здрача
------------------

   Било един часа след полунощ. Системният оператор Тодор Тодоров от София
в полусънно състояние  въртял безразборно телефоните на софийските BBS-и.
Изведнъж, на Pooh-BBS, Node 1, програмата TeleMate казала Connect и
засвирила погребалния марш.
   Но Pooh BBS бил затворен близо от една седмица, и нищо друго
не се чувало във запустелия офис, освен воя на призраците!!
Очите на T.T. се разширили от ужас.
   "CONNECT 0-rel "!!!  Очите на T.T. още повече се разширили от ужас.
   "Внимание, Тошо", изписало се на екрана със голям псевдо-графичен надпис.
"Не натискай alt-H, защото ще умреш "! Очите на T.T. съвсем се разширили
от ужас."
   "A сега", изписало се на екрана, "хайде да се запознаем, аз съм призрака Еди,
    - Този, от когото винаги си се страхувал
    - Този, който идва, точно когато не го очакваш
    - Този, който ще пренесе във ада твоята грешна душа
    - Този, който ще материализира наяве твоите детски кошмари"
   "Ох, ти ли си, стари друже, защо не каза веднага?", въздъхнал
облекчено Tодор Tодоров и спокойно натиснал Alt-H."


      Минути за поезия
-----------------------------------
   По мотиви от Петко. Р. Славейков
Преразказано от Трендафил Акациев

Да се чете само под родителски контрол !

   ЗAЛЮБИЛО МИ Е XT ЕДНА 386-ка


Залюбило ми е XT 386-кa
залюбило, та застенало ми
"Ох, ти, сладка любов моя,
 защо си ми толкова нежна,
 твоя корпус е бял и изправен,
 монитора ти излъчва омайна светлина.
 Ела със мене старика,
 ела да правим комуникация.
"
Засмяла се 386-ката
смеха и, като звук модемен
надменно K-байти разбърква цели
"Ах и ти, бедни ми Правко
 Каква комуникация искаш да правим
 след като малък е твоя Hard-диск
 малък, 10 мегабайтов
 Малка е и паметта ти
 256 Ka Байта
 Каква синхронизация,
 толкова си бавен, Правко мори.
"
"Ех, ама и ти тайванко,
 казало ми XT-то
 аз може и да съм стар
 стар и бавен
 ала чист съм драга моя
 не са ме мърсили ръце глупави
 ръце на секретарки
 не са се докосвали лакирани нокти
 до мойта клавиатура.
 Мене use-ва ме момче младо
 славно момче, юначе
 вирус той написа
 и по света тръгна.
"
"Изстенала ми 386-ката
 Ак, правко ма, любими,
 ти ли си този,
 който дойде във мечтите ми
 на бял кон, на Horse Virus.
"
След два дена издъхнали и двамата
двамата един до друг
защото както е известно
любовта унищожава
и вирусите също.

  *     *     *
  ЪДДДДДВДДДДДП
  У     У     У
  У  Т  У  А  У
            
ННННННННННННННННННН



Четиво с продължение - Спомените на Диана П.
--------------------------------------------
Не се препоръчва за деца под и над 18 години.


Поради големия читателски интерес, започваме да публикуваме
отделни части от еротичния роман "Спомените на Диана П.", въпреки че
издателска къща "Вирус за вас" вече ги пусна в отделна книжка.

ГЛАВА 15.

" И така, Еди, питаш ме, защо напоследък ту съм в Write Protect Mode,
  ту давам Parity Check.

  Моля те, когато си сам със мене в леглото престани да викаш
  "Не,не, тоя трик е недокументиран".

  Правилно беше го казал Веско Бончев - "злощастната Диана П."

  Казваm, ти, не мога повече така.
  КРАЙ! Халт!
"

Dark Avenger въздъхна и ми каза със тъжен глас.

" Скъпа, моля те, недей да плачеш и да говориш глупости.
  Пак ли този Веселин Бончев застава между нас?
  Ех, любима направо щях да те ревнувам от него ако не знаех кой е..."
"

Бях Бясна, и затова му отвърнах:

" Слушай, ти кръгъл (със мозък 2100 байта) глупак такъв.
  Аз се опитвам да ти обясня моите чувства, а ти
  през това време DownLoad-ваш. Ако искаш да знаеш
  въпреки че е кръгла нула, Веселин Бончев е много по-интелигентен от теб.
  Обаче аз приключих. Край. Натискам alt-H. Hang up!
"

  Тогава Dark Avenger се засмя страшно. Бях гледала много филми на ужасите,
бях чувала как се смеят Граф Дракула, Доктор Франкенщайн, но техният
смях бледнееше пред това сатанинско къркорене.

" Ха, ха, ха, ти, глупачко! Само факта, че си от женски пол те
  характеризира досататъчно добре. Кой ме караше да се заблуждавам,
  че си по-различна от другите.
  Казваш - Сбогом. Добре, така да бъде. Но преди да те пусна
  ще те бележа. Малък урок от стария Еди. Хубав урок. Ха-ха-ха.
  Цял живот ще помниш този ден. И ти, жена, такава, ..... ,
  .... мислеше си, че можеш така лесно да избягаш от мен и да
  отидеш при Веселин Бончев. Подслон при смелий рицар. Ха-ха-ха.

  Г Л Е Д А Й !!!
"

Тогава той свали маската и аз видях, аз видях ....


( Б.Р. кого е видяла Diana P. ще разберете в следващата глава,
       макар че сигурно вече се досещате ....)


ГЛАВА 16

( Б.Р. Глава 16 бе разрушена от вируса Dark Avenger.
       Какво да се прави - броячът му  стигна до 16 .... )


------------------------------------------------------------------------------
   В И Р У С   З А   В А С

Редакцията благодари на всички които участваха със свои идеи във брой 3.
Ето част от тях (по азбучен ред отдолу нагоре):

                    Winnie The PooH
                    TOSH
                    NEKO
                    Darth Vader
                    Buggy KoSir

                    Трендафил Акациев


 Адрес на редакцията              Pooh BBS : Kosio Spirov
                             InnerSoft BBS : Kosio Spirov
------------------------------------------------------------------------------
ЙННННННННННННННННННННННННННННННННННННННННННННННННННННННННННННННННННННННННННННЧ
З    ВНИМАНИЕ!                                                               З
З     ВНИМАНИЕ!                                                              З
З       ВНИМАНИЕ!                                                            З
З                       ОЧАКВАЙТЕ !                                          З
З                                                                            З
З      Новите книги на издателска къща Вирус за Вас                          З
З                                                                            З
З    1. "Правец 8-Д и неговото отражение върху българската икономика или     З
З        по-специално върху търговията със Вторични Суровини"                З
З        Научна, от консултант Борислав Захариев                             З
З    2. "Как да кракваме 10-редови програмки от PC-Magazine, като            З
З        при това успеем и да ги развалим"                                   З
З        Учебник за трудно развиващи се деца, от Магистър Макариев           З
З    3. "Компромат 512 или бил ли е Инж. Веселин Бончев агент на Д.С."       З
З        Политика и Скандали, от Георги Тамбуев                              З
З    4. "Кой се регистрира при мен като Наполеон Бонапарт или тъжните        З
З        въпроси на един SysOp", Есе, от Mike Daskaloff                      З
З                                                                            З
ИННННННННННННННННННННННННННННННННННННННННННННННННННННННННННННННННННННННННННННШ
--------------------------
Очаквайте в следващия брой
--------------------------
- Колонка на главния редактор - неволите на програмистта
  или трудното завръщане от един купон във Овча Купел
- Агент Бончев Докладва - репортерско разследване
- Продължението на спомените на Диана.П.

